+++
categories = []
date = 2020-11-25T23:00:00Z
description = "Post o próbie"
image = "/images/img_0834.JPG"
tags = ["dddd", "fffff"]
title = "Przykładowy"
type = "post"

+++
Choroba może pojawić się również wskutek mieszanego zakażenia, w tym przy udziale bakterii Gram ujemnych (Proteus, Escherichia). Zaczopowanie ujścia gruczołów apokrynowych jest pierwszym etapem schorzenia. Do tej pory nie udało się wytłumaczyć jaki czynnik do tego prowadzi, wiadomo, że na ropnie młode pach zapadają częściej kobiety, ponadto choroba ma częściowo rodzinne podłoże oraz silny związek z trądzikiem młodzieńczym. Panuje powszechny pogląd, że są one skutkiem zaniedbań higienicznych. Jest on ze wszech miar błędny, gdyż zakażenie występuje równie często u osób o prawidłowym poziomie higieny osobistej. Do tej pory nie poznano również skutecznej metody zapobiegania nawrotom ropni. Leczenie zależy od stopnia zaawansowania objawów. Gdy nie są one dokuczliwe wystarczy codzienna higiena skóry mydłem przeciwbakteryjnym oraz przykładanie ciepłych kompresów w celu ułatwienia ewakuacji treści ropnej. Postaci bardziej zaawansowane wymagają antybiotykoterapii miejscowej, bądź doustnej. Przy nasilonych objawach bólowych, bądź świądzie pomocne są niesteroidowe leki przeciwzapalne.  
  
Pacjenci zagrożeni tą chorobą powinni unikać przede wszystkim: ciasnych ubrań, uszytych z materiałów syntetycznych, przebywania w wysokiej temperaturze ( należy rozważyć wakacyjny wyjazd do ciepłych krajów), golenia się w okolicach pach oraz unikania stosowania antyperspirantów, bądź innych kosmetyków silnie drażniących skórę tej delikatnej okolicy.